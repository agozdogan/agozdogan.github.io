---
layout: post
title:  "Devops'a giremeyiş!"
date:   2019-02-27 19:33:04 +0700
categories: [Devops]
---
# Devops Macerası

  Her "sıcak konu" gibi Devops'ta kafaları karıştıran, havalı olduğu kadar da acı ve gözyaşına dönüşebilme ihtimalini her daim insanın ensesinde hissetiren bir "kültür". Evet kültür. Peki neyin kültürü bu arkadaş. Neredeyse her kurumsal firmada çeşitli zaman dilimlerinde ve mekanlarda "kültür", "kurum kültürü" gibi ağızlara pelesenk olmuş kalıpları kullanmayı dövdükleri için, Devops'tan bahsedilirken de bunun bir felsefe, bir kültür olduğu propagandası yapılmakta... Ben de yapıyorum yalan yok. Günümüzde teknoloji üreten ya da en azından üretmeye çalışan ekiplerin sıklıkla müzdarip olduğu konu "çevik olamamak", çevik olmaktan kasıt adonis kasları olsa herkes spora yazılır sorunu çözer, ancak iş zamanında ve bütçesinde hatasız, teknik borçsuz, "genişleyebilen", performanslı ürünler geliştirmek olunca kafalar öne eğilir ve "yaklaşmakta olan" kadere razı gelinir. 
  
Yine paylaşmayanı dövdükleri, Devops Yaşam döngüsü şemasına göre 8 adımlı bir sürecin sonsuz döngüde, bir arada mutlu mesut ve "el değmeden" dönmesi yukarıda bahsettiğim kültürün yeşerip büyümesine vesile oluyor. 

![Devops Lifecyle](http://blog.xebialabs.com/wp-content/uploads/2016/03/DevOps-cycle-PPT-COLOURS.png "Devops Lifecycle")

[1] : Kaynak: https://guide.freecodecamp.org/devops/


## Yan yatmış sekizin öyküsü

Bu bazılarının yan yatmış sekiz, bazıların sonsuz işareti diye tanıttığı şema neyi anlatıyor? Aslında bu şemaya sahip bir **SDLC** süreci yakalayabilmiş kurumlarda, ürün teslimatı yağ gibi akacak ve vaad edilmiş çevik süreçler planlamadan üretime geçişe kadar olan süreçte bir bütünlük ve otomasyon sağlamış olacaktır. Bu söylem, herkesin ruhlarını okşayacak, gergin bünyelere pasiflora etkisi yapacak derecede etkili. Dolayısıyla bu fikri satmaya çalışmak gerçekten kolay. Ufak bir sunum mühendisliğiyle herhangi bir seviyedeki "karar verici" yi etkilemek mümkün. Zaten ayaklarına vurulmuş prangalardan habersiz organizasyonlar gayet naif bir şekilde bu fikri alıp, stockholm sendromuna doğru tek yön biletiyle giden trene binecektir. Kültür kelimesi söylemek 6 hece, yazmak 6 harf, fikri satmak 6 saat iken "hayal gerçek" dengesini kanıksamak yıllar alıyor. 

Bir afrika atasözü diyor ki:
>Hızlı gitmek istiyorsan yalnız, uzağa gitmek istiyorsan birlikte git.

Birlikte gitmeyi göz ardı etmiş kuruluşlarda aşağıdaki "acı noktaları" sıklıkla gözlemlenmektedir. 


![No Incremental Value](https://github.com/agozdogan/agozdogan.github.io/blob/27-%C5%9Eubat-2019/static/img/No%20Incremental%20Value.png "No Incremental Value")

![Excessive Infighting](https://github.com/agozdogan/agozdogan.github.io/blob/27-%C5%9Eubat-2019/static/img/Excessive%20InFighting.png "Excessive Infighting")

![Serious Outages](https://github.com/agozdogan/agozdogan.github.io/blob/27-%C5%9Eubat-2019/static/img/Serious%20Outages.png "Serious Outages")

Kaynak: [2] https://app.pluralsight.com/library/courses/devops-big-picture


